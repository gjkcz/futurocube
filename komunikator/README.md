#Rubik’s Futurocube komunikátor
Tento komunikátor používá morseovu abecedu. První kostka je vysílač, druhá přijímač. Na vysílači uživatel zadává kód znaku v morseovce a přijímač tento znak zobrazí.

### Ovládání
Jako první se na stěně 0 zobrazí barevná ikona - klepněte na ni. Kostka v tu chvíli začne vyhledávat spojení s druhou kostkou. Totéž proveďte na druhé a přibližte kostky k sobě. Jakmile se spojení podaří, hlavní kostka se nastaví na vysílač a podřízená kostka na přijímač.

Vysílači se na stěnách zobrazí ikony s jednotlivými znaky: tečka (stěna 2), čárka (stěna 3), mezera (stěna 4). Při klepnutí na tečku nebo čárku se dotyčný útvar přidá do paměti. Při klepnutí na mezeru se zadaný kód z teček a čárek vyhodnotí a odešle se jemu odpovídající znak. V případě, že zadaná kombinace čárek a teček neodpovídá žádnému znaku, kostka zacinká a zobrazí červené "x". Zadanou volbu můžete kdykoli vymazat klepnutím na stěnu 1.

Přijímač pouze zobrazuje znaky, které přijdou z vysílače.
